---
title: "Dag 12, Åndalsnes (N) - Flåm (N)"
date: 2022-06-27T21:55:56+02:00
draft: false
summary: "Trollstigen, Geiranger, Sognefjellet, Aurlandsfjellet"
---
## Dag 12, 27 juni 2022, Åndalsnes (N) - Flåm (N)
415 km, totaal 6797
Weer begonnen met de Trollstigen vandaag, het was lekker rustig daar.

![Trollstigen](/images/noordkaap2022-06-27-01-trollstigen-r.jpg "Trollstigen")
![Trollstigen](/images/noordkaap2022-06-27-02-trollstigen-r.jpg "Trollstigen")

Daarna door naar Geiranger. Helaas
was het al een tijdje wat mistig in die buurt. Ik heb dan ook het uitstapje naar Dalsnibba maar niet gemaakt,
er zou toch niet van het uitzicht te genieten zijn.

![Geiranger](/images/noordkaap2022-06-27-03-geiranger-r.jpg "Geiranger")
![Geiranger-Lom](/images/noordkaap2022-06-27-04-fv63-r.jpg "Geiranger-Lom")
![Dønnfossen](/images/noordkaap2022-06-27-05-donnfossen-r.jpg "Dønnfossen")

In Lom heb ik de staafkerk bezocht, de tweede van de reis. Toch best mooi om te zien hoe dat vroeger
gebouwd werd.

![Staafkerk Lom](/images/noordkaap2022-06-27-06-staafkerk-lom-r.jpg "Staafkerk Lom")
![Staafkerk Lom](/images/noordkaap2022-06-27-07-staafkerk-lom-r.jpg "Staafkerk Lom")

Vanaf Lom de 55 op over de Sognefjellet. Best een heel mooi gebied maar het regende nogal dus vond
ik het minder geslaagd die dag. Ik heb nog een uitstapje gemaakt over de onverharde FV471 (Bøverdalen) wat
best een uitdaging was met een Monster met wegbanden. Op een gegeven moment stond de weg zelfs voor deel
onder water. Uiteindelijk kwam ik zonder brokken weer op de 55 uit.

![Bøverdalen](/images/noordkaap2022-06-27-08-boverdalen-r.jpg "Bøverdalen")

In Sogndal op zoek naar een garage
om mijn koppeling te laten bijstellen. Ik kwam bij een VW-garage waar ze geen tijd voor me hadden. Wel
werd er rondgebeld voor een alternatief, maar zonder resultaat. Ik kon het wel de volgende dag in Voss proberen.
Toen de man mijn geplande route zag kreeg ik wel de tip om niet door de heel lange Leardal-tunnel
te gaan maar over de bergpas te rijden via de Aurlandsfjellet (FV243). Goede tip, dat was een prachtige
weg.

![Aurlandsfjellet](/images/noordkaap2022-06-27-09-aurlandsfjellet-r.jpg "Aurlandsfjellet")
![Aurlandsfjellet](/images/noordkaap2022-06-27-10-aurlandsfjellet-r.jpg "Aurlandsfjellet")

In Flåm maar eens  op zoek gegaan naar een camping, ik kwam terecht in een kamer in een hostel,
ook prima.
