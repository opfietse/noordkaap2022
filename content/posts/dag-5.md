---
title: "Dag 5, Sevettijärvi (FIN) - Honnigvag (N)"
date: 2022-06-20T17:58:23+02:00
draft: false
summary: "Grense Jacobselv, Ifjord, Honnigvag"
---
## Dag 5, 20 juni, Sevettijärvi (FIN) - Honnigvag (N), 719 km, totaal 3655 km
Weer vroeg uit de veren, vandaag naar Noorwegen. Nou is dat niet heel ver vanaf waar ik zit maar ik wil
wel opschieten. Wat opvalt is dat in Noorwegen ook gelijk de weg een stuk bochtiger is dan ik
tot nu heb gehad. Ook zie ik de eerste smeltwaterrivier.

![Smeltwater](/images/noordkaap2022-06-20-01-smeltwater-r.jpg "Smeltwater")

Eerst gaat de reis naar Grense Jacobslev, dat is het meest noordoostelijke puntje van
Noorwegen, tegen de grens met Rusland. Op Google streetview had ik gezien dat er veel campers stonden.
Tot aan de laatste bocht dacht ik het meeviel ... maar ze stonden er toch echt!

![Grense Jacobslev](/images/noordkaap2022-06-20-02-grensejacobselv-r.jpg "Grense Jacobslev")
![Grense Jacobslev](/images/noordkaap2022-06-20-03-grensejacobselv-r.jpg "Grense Jacobslev")
![Grense Jacobslev](/images/noordkaap2022-06-20-04-grensejacobselv-r.jpg "Grense Jacobslev")
![Kerk Oskar II](/images/noordkaap2022-06-20-05-kerk-oscar-ii-r.jpg "Kerk Oskar II")

Na de gebruikelijke foto’s en een praatje met een paar Duitse motorrijders die daar overnacht hadden
gaat de reis nu richting westen. Ik wist niet precies hoever ik in de richting van de Noordkaap zou komen
maar had al wel het plan om ’s morgens heel vroeg er te zijn. Volgens de Garmin zou ik er om een uur of
negen ’s avonds kunnen zijn … dat deed mij besluiten maar door te rijden tot de Nordkapp Camping in Honnigvag,
zo’n 25 km van de Noordkaap. Snel de tent opgezet, de wekker op 2 uur gezet en gaan slapen.
![Sneeuw](/images/noordkaap2022-06-20-06-sneeuw-r.jpg "Sneeuw")
![Wolken](/images/noordkaap2022-06-20-07-wolken-r.jpg "Wolken")
![Ik ben er bijna](/images/noordkaap2022-06-20-08-bijna-r.jpg "Ik ben er bijna")
