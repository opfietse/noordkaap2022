---
title: "Dag 3, Bergsjö (S) - Sandviken (S)"
date: 2022-06-18T18:47:29+02:00
draft: false
summary: "Een regenachtige dag, nog steeds de E4 in Zweden richting noorden volgen"
---
## Dag 3, 18 juni 2022, Bergsjö (S) - Sandviken (S), 701 km, totaal 2329 km

's Morgens nog even een foto van het meer bij de camping genomen. Het ziet er dreigend uit.
![Camping Sagaliden](/images/noordkaap2022-06-18-01-sagaliden-r.jpg "Camping Sagaliden")

De reis gaat verder naar het noorden door Zweden, over de E4 langs de oostkust. Het rijdt lekker door en
ik stop ergens in de buurt van de Finse grens. Weer een volle camping! Dan maar een stukje
terug rijden, daar had ik een bordje ‘stuga’ gezien. Ik kom bij het huis van een oud mannetje,
hij heeft inderdaad een stuga te huur. WC en douche zijn bij hem in huis\... maar ja, je moet
wat. Het is een oude stuga, maar er is verwarming en er is elektriciteit. Ik kan mooi wat spullen drogen
want het was bijna de hele dag in de regen rijden. Een goede test voor pak en laarzen, die hebben het prima
gehouden. De handschoenen zijn al wat ouder en lekken wel een beetje.

![Stuga Sandviken](/images/noordkaap2022-06-18-02-stuga-r.jpg "Stuga Sandviken")
![Route](/images/kaart-dag-03.jpg "Route")
