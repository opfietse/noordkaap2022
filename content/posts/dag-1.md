---
title: "Dag 1, Assen (NL) - Klippan (S)"
date: 2022-06-17T17:21:56+01:00
draft: false
summary: "Snelweg door Nederland, Duitsland, Denemarken en een stukje Zweden"
---
## Dag 1, 16 juni 2022, Assen (NL) - Klippan (S), 761 km, totaal 761 km
De start van de reis. Na 5 kilomter heb ik al het eerst probleem, de stroomvoorziening van de Garmin Zumo 660 hapert soms.
De volgende dagen heb ik steeds dat probleem en ben ik de hele tijd bezig op het scherm te drukken om aan te geven
dat de Zumo aan moet blijven.

Bij de eerste tankstop zie ik dat de draagring van de tankstas los zit. Die zit nog met 1
boutje halfvast terwijl dat met 4 zou moeten. Gelukkig kunnen de boutjes er niet uit vallen en zijn ze dus nog aanwezig. 10
minuten van gereedschap zoeken en de boel vastzetten later ben ik weer op weg.

Bij de tweede tankstop gebruikt ik
de OSCO maar eens \... wacht, de plunjer zakt niet! Wat nou weer? Nou, de slang zat te dicht bij de uitlaat en was
dichtgesmolten! Hoeveel pech kun je op de eerste dag hebben?

Ik rijd voornamelijk Duitse Autobahn vandaag met veel drukte en een paar files bij Baustellen en bij Bremen en Hamburg.
Ik was precies op tijd voor de geplande overtocht van Puttgarden naar Rødby. Voordeel is dan weer dat ik daar niet lang
 hoefde te wachten.
![Overtoch Puttgarden-Rødby](/images/noordkaap2022-06-16-01-puttgarden-r.jpg "Puttgarden-Rødby")
Bij Kopenhagen was er
nog een beetje file maar verder ging het gesmeerd naar 'The Bridge'. In Zweden was het een stuk rustiger op de weg en
kon ik lekker opschieten. In Klippan heb ik mijn tentje opgezet.
![Camping Klippan](/images/noordkaap2022-06-16-02-klippan-r.jpg "Camping Klippan")
![Route](/images/kaart-dag-01.jpg "Route")
