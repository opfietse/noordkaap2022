---
title: "Dag 6, Honnigsvåg (N) - Altafjord (N)"
date: 2022-06-21T20:30:44+02:00
draft: false
---
## Dag 6, 21 juni, Honnigsvåg (N) - Altafjord (N), 333 km, totaal 3989 km
Om 2 uur gaat de wekker en doe ik mijn motorkleding aan. De motor had ik aan het begin van de camping geparkeerd
zodat ik niet de hele camping wakker zou maken.

Op weg naar de Noordkaap!

Ik kom zowaar nog
motoren en auto’s tegen, het zal toch niet druk zijn? Na 25 km en 3680 km na vertrek van huis ben ik er, ik slalom
over de parkeerplaats tussen de campers en
grote stenen door en sta dan met de motor voor de wereldbol! Helemaal alleen. Op weg ernaar toe
was het redelijk weer, droog en niet koud maar wel veel wind. Eenmaal op de Noordkaap begon het wat
te regenen en was de wind. nog sterker. De driepoot met mobiele telefoon bleef maar net staan, genoeg
om wat selfies te maken. Verder maak ik nog wat foto’s natuurlijk. De zon probeert onder de wolken door
te schijnen, wat gedeeltelijk lukt. Een mooi gezicht.

![Noordkaap](/images/noordkaap2022-06-21-01-noordkaap-r.jpg "Noordkaap")
![Noordkaap](/images/noordkaap2022-06-21-02-noordkaap-r.jpg "Noordkaap")
![Noordkaap](/images/noordkaap2022-06-21-03-noordkaap-r.jpg "Noordkaap")

Na een half uur/drie kwartier vind ik het mooi
geweest en ga weer richting tent. Dit keer zet ik geen wekker.

![Noordkaap](/images/noordkaap2022-06-21-04-rendieren-r.jpg "Noordkaap")
![Nordkapp Camping](/images/noordkaap2022-06-21-05-nordkapp-camping-r.jpg "Nordkapp Camping")

Vandaag begint de reis ‘terug’. Eerst maar eens uitgeslapen en toen rustig de tent ingepakt. Als ik een tijdje
onderweg ben zie ik een motor helemaal aan de zijkant van de weg rijden. Het is dezelfde Spanjaard die ik ook
op de poolcirkel in Finland had gezien. Ik zwaai uitbundig en hij herkent me en stopt. Hij was ook al op de Noordkaap
geweest en op de terugweg.

Bij Alta ga ik op de culturele toer en ga de rotstekeningen bekijken die zo’n 2000 tot 7000 jaar oud zijn. Best
indrukwekkend om te zien. Alleen regent het en maak ik haastig wat foto’s om snel weer door te kunnen
lopen. Als ik weer op de motor zit begint het steeds harder te regenen. Ik rijd door tot camping
Altafjord en huur daar een ‘luxe’ hut (eigen douche!). De rest van de avond blijft het regenen.

![Russenes](/images/noordkaap2022-06-21-06-russenes-r.jpg "Russenes")
![Alta](/images/noordkaap2022-06-21-07-alta-r.jpg "Alta")
![Altafjord](/images/noordkaap2022-06-21-08-altafjord-r.jpg "Altafjord")
