---
title: "Dag 4, Sandviken (S) - Sevettijärvi (FIN)"
date: 2022-06-19T22:42:38+02:00
draft: false
summary: "De weg naar het noorden vervolgen, door Finland tot boven de poolcirkel"
---
## Dag 4, 19 juni, Sandviken - Sevettijärvi, 606 km, totaal 2935 km
Ik ben vandaag al vrij snel in Finland maar als ik de tijd op de Garmin zie verbaas ik mij erover dat het
al later is dan ik dacht … pas veel later realiseer ik mij dat ie waarschijnlijk is overgeschakeld naar
de plaatselijke tijd. Dat uur krijg ik dan de volgende dag wel weer terug. Op de poolcirkel bij Rovaniemi zie ik
een Yamaha YBR 125 staan, ik zet mijn Monster er naast en ga koffie halen. Als ik buiten de
koffie opdrink en de nummerplaat van de YBR bekijk zie ik dat hij uit Spanje komt. Al snel
komt de eigenaar naar buiten en hij bevestigt dat hij vanuit Spanje onderweg is naar de Noordkaap.
We praten nog wat en de Spanjaard vertrekt als eerste. Als ik de koffie op heb ga ik ook op pad.
Al snel haal ik de Spanjaard in, hij rijdt helemaal rechts van de weg met een gangetje van zo’n 70 of 80 km/h.

![Meer in Finland](/images/noordkaap2022-06-19-01-r.jpg "Meer in Finland")

Als het tijd wordt om een overnachtingsplek te zoeken zit ik op een afgelegen weg, al 40 km
of zo geen camping of iets dergelijks. Op een gegeven moment zie ik wat hutjes naast de weg, daar
maar gestopt. De hutjes waren niet te huur maar er was wel een huisje….die heb ik maar genomen.
Er zat zelfs een sauna in! En het lag aan een meertje. Wat is er Finser dan zo vanuit de sauna
koelen in het meer?
![Fins huisje](/images/noordkaap2022-06-19-03-huisje-r.jpg "Fins huisje")
![Meer in Finland](/images/noordkaap2022-06-19-02-r.jpg "Meer in Finland")
