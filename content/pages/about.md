---
title: "Over"
date: 2022-03-14T14:28:55+01:00
draft: false
---
### Mij
Ik ben 57 jaar en heb mijn motorrijbewijs sinds mijn 20e.
In 2015 was ik voor het laatst op een motorvakantie geweest. Tot dan toe waren dat vakanties
van ongeveer 2 weken in Frankrijk, Duitsland, Italië, die streken.
De reis naar de Noordkaap is dan gelijk ook wel weer heel wat anders!

### De motor
Het was al snel duidelijk dat ik de reis op de Monster wilde maken, de Brammo Empulse was sowieso geen
optie en de Skorpion viel ook af vanwege te sportief en te weinig bagagemogelijkheden. Een Monster is
geen logische keuze misschien maar dat is dan ook weer deel van de uitdaging.

Bij <a href="https://volaremotoren.nl/" target="_blank">
Volare Motoren</a> in Assen werd de Monster voorzien van een nieuwe kettingset en nieuwe banden.
Toen ik de motor ophaalde werd mij gewezen op een beetje vochtige vorkpoot, die moest ik even in
de gaten houden.
Ik had uiteindelijk de zaterdag voor vertrek pas de gelegenheid om nog een stuk te rijden, toen bleek ook al heel
snel dat het geen zweten was maar lekken! Nog snel Jarie ge-appt om te kijken of het nog gerepareerd kon
worden. Op woensdag, de dag voor vertrek is ook dat euvel weer verholpen!
Bedankt Jarie en Ilja!
De monster heeft zich prima gehouden, alleen op het koppelingshendel kwam langzaam steeds meer vrije slag
waardoor de koppeling steeds iets vroeger aangreep. Dat heb ik onderweg ergens laten verhelpen maar is toch
ook alweer teruggekomen. 

### Bagage
De monster was al voorzien van een bagagerek van Star Twin dus er zou in ieder geval iets meegenomen moeten kunnen.
Voor de bagage had ik een paar zadeltassen van XL Moto gekocht een een zgn drypack van Kriega. Een waterdichte
kanozak van 109 liter van Ortlieb had ik al. Na het bevestigen van de zadeltassen bleek dat die wel wat ver naar binnen
vielen.
Bij <a href="https://volaremotoren.nl/" target="_blank">
Volare Motoren</a> gevraagd of ze het bagagerekje konden uitbreiden met een paar extra steuntjes zodat de
zadeltassen niet meer naar binnen vallen. Dat was geen probleem en de uitbreiding is heel mooi geworden.

Uiteindelijk heb ik aan bagage een flinke hoogte bereikt, als je wilt kamperen heb je toch veel bij je, behalve tent, luchtbed
en slaapzak komen er ook nog kookspullen bij. Nou ja, alles heeft een plekje gevonden en ik heb weinig last
van de bagage gehad.


### Route
Ik heb grotendeels de geplande route gevolgd. Tot aan de wegafsluiting op Senja ging dat goed. Op Senja
heb ik wat geïmproviseerd.
Op dag 10 heb ik ook een alternatieve route genomen om een deel van de E6 te
mijden en een stuk van de RV17 te rijden.
Na Stavanger heb ik nog een omweg via Lysebotn gedaan in een route naar een camping bij
Kristiansand, de oorspronkelijke route ging van Stavanger naar de haven in Kristiansand maar ik was een
paar dagen 'te vroeg' in Stavanger.


### Pechdingetjes
- Voeding zumo bleef steeds onderbreken
- Ring tanktas nog met 1 boutje vast
- Slang OSCO dichtgesmolten
- Route in de Zumo gaf soms niet de afslagen op de snelweg aan
- Stang OSCO krom
- Kromme remschijf voor
- Pomp benzinebrander kapot
- Koppeling begon steeds vroeger aan te grijpen
